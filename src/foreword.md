# คำนำ

คุณอาจจะยังไม่รู้ว่า Rust โดดเด่นในเรื่อง *การเพิ่มขีดความสามารถ*:
ไม่ว่าคุณจะเขียนโค้ดแบบไหน Rust จะเพิ่มศักยภาพให้คุณไปได้ไกลขึ้น มันใจในการเขียนโปรแกรมได้หลากหลาย ไร้ขอบเขตอย่างที่คุณไม่เคยทำได้มาก่อน

ยกตัวอย่างเช่น งานที่เกี่ยวกับ "systems-level" ที่เกี่ยวข้องกับรายละเอียดเชิงลึกอย่าง เรื่องการจัดการหน่วยความจำ เรื่อง data representation และเรื่อง concurrency ซึ่งตามปกติแล้ว การเขียนโปรแกรมในระดับนี้ถูกมองว่าเป็นเรื่องลึกลับ และมีคนรู้มันน้อยมาก ต่อให้อยู่กับมันมาเป็นปี แต่ก็ยังต้องปวดหัวกับมันอยู่ร่ำไป

Rust ทำลายกำแพงกั้นนี้ด้วยการกำจัดพวกข้อผิดพลาดเดิมๆ และแทนที่ด้วยเครื่องไม้เครื่องมือที่ใช้ง่ายที่จะช่วยคุณตลอดเวลา
โปรแกรมเมอร์คนไหนที่ต้องการเจาะลึกลงไปถึงการควบคุมระดับที่ต่ำลงไปอีก สามารถทำได้ด้วย Rust โดยไม่ต้องเสี่ยงกับเรื่องพื้นๆอย่างการ craches หรือช่องโหว่ด้านความปลอดภัย โดยไม่ต้องเรียนรู้เรื่องยากๆ อย่าง toolchain และดีกว่านั้นคือ ตัวภาษาออกแบบมาเพื่อนำพาให้โค้ดของคุณมีประสิทธิภาพในเรื่องความเร็วและการใช้หน่วยความจำอย่างเป็นธรรมชาติ

โปรแกรมเมอร์คนไหนที่พร้อมจะทำงานในระดับ low-level สามารถใช้ Rust ช่วยเติมฝันคุณได้ ตัวอย่างเช่น การนำเสนอเรื่อง parallelism ใน Rust มันสัมพันธ์กับการจัดการในระดับความเสี่ยงเชิงลึก โดยตัวคอมไฟเลอร์จะช่วยดักความผิดพลาดให้เราแล้ว คุณจะได้เอาพลังไปทำอย่างอื่นได้โดยไม่ต้องมากังวลเรื่องช่องโหว่ใดๆอีก

แต่ Rust ก็ไม่ได้จำกัดตัวเองอยู่แค่การเขียนเกี่ยวกับเชิงลึกของระบบ เพราะมันเปิดกว้างให้เราสามารถทำของอย่าง CLI, web servers หรืออะไรก็ได้ที่คุณอยากจะเขียน ซึ่งเดี๋ยวจะได้เห็นกันในหนังสือเล่มนี้ แถมยังช่วยเพิ่มทักษะให้คุณข้ามไปอีกโดเมนนึง; โดยคุณจะได้เรียนการเขียน web app และเอาไปใช้ใน Raspberry Pi

หนังสือเล่มนี้ รวมศักยภาพทั้งหมดของ Rust เพื่อช่วยเพิ่มขีดความสามารถให้ผู้ใช้มัน และเพราะมันอ่านง่าย มันจึงจะช่วยยกระดับความสามารถของคุณ ไม่ใช่แค่ให้ความรู้คุณ แต่ให้ความมั่นใจ เหมือนกับว่าคุณนั่งคุยอยู่กับโปรแกรมเมอร์คนนึง ดังนั้น เตรียมตัวให้พร้อมที่จะเรียน และยินดีต้อนรับสู่สังคมชาว Rust

— Nicholas Matsakis and Aaron Turon
